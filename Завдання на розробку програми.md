# Завдання на створення програми:

**Розробити програму, яка читає із файлу БД MySQL інформацію про довідки щодо житлового фонду, про який відомо:** прізвище власника, адреса та загальна площа житла.

**Користувач – адміністратор** може додавати нові записи у файл про житло та редагувати наявну інформацію у формі програми. Для доступу до функцій модифікації даних (додавання та редагування) користувач має авторизуватись через пункт головного меню.

**Користувач – оператор** може передивлятись у головній формі програми повний перелік усіх наявних записів та виконувати пошук і фільтрацію інформації за заданими параметрами:
* отримання адреси та точної площі житла за вказаним прізвищем власника;
* визначення загальної кількості сімей, чия житлова площа перевищує встановлений ліміт **XX**.

Значення прізвища та пороговий показник площі **XX** вводяться користувачем у відповідні текстові поля головної форми. Результати проведеного відбору інформації користувач може зберегти у файл **MS Word**, який автоматично формується на основі попередньо створеного шаблону.

**Обмеження програмного продукту:**
* База даних повинна містити інформацію про не менше ніж 10 різних об'єктів житла;
* Програма повинна забезпечувати цілісність даних при редагуванні записів;
* Вихідний файл MS Word має суворо відповідати структурі, визначеній у завданні.

# Обмеження проєкту

* Тривалість проекту із розроблення ПП – з 16.02.2026 р. до 01.06.2026 р.;
* Програма має бути написана мовою C# у IDE Visual Studio із використанням фреймворку UI [Windows Presentation Foundation (WPF)](https://learn.microsoft.com/en-us/dotnet/desktop/wpf/get-started/create-app-visual-studio);
* Проектування має спиратися на моделі процесів компанії у нотації IDEF+BPMN та моделі програмного продукту відповідно до RUP у нотації UML;
* Реалізація програми буде вестись методом Scrum. Product Backlog буде поділений на 2 спринта тривалістю по 2 тижні;
* По завершенні проєкту програма повинна виконувати всі передбачені функції, мати документацію, перелік якої наведений у розділі Склад програмної документації.

# Склад програмної документації

1. **Специфікація вимог** (за шаблоном [Requirement Document](https://business.esa.int/sites/default/files/RD%20Template.docx))
2. **Технічний проект ПЗ**, який складається із:
   * структурно-функціональної моделі процесу у нотації IDEF, до складу якої мають входити:
      * контекстна діаграма
      * діаграма декомпозиції 1-го рівня
   * моделі процесу у нотації BPMN
   * моделей RUP у нотації UML:
      * модель варіантів використання
      * модель аналізу
      * модель проектування
      * модель реалізації ПЗ
Інструкції адміністратора (щодо встановлення програми) та інструкції користувача.

# Обмеження проєктної команди

У проєкті беруть участь 2 фахівці – студенти 2-го курсу спеціальності «Інформатика» (група ІН-41/1) Сумського державного університету: **Орехов Іван Васильович** та **Нестеренко Олександр Олександрович**.

Учасники наразі здобувають профільну освіту та перебувають на етапі опанування технологій розробки ПЗ, тому не мають попереднього досвіду роботи у комерційних проєктах.

Робочі місця учасників повністю обладнані персональними комп'ютерами з операційною системою Windows 11 та необхідним середовищем розробки Visual Studio 2026.
